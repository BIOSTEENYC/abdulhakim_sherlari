Kecha zoʻr ishim, bugun oʻxshamay qoldi.
Hasrat-u alam toʻxtamay qoldi.
Doʻstim daxoga oʻxshamay qoldi.
Internetim ishlamay qoldi.

Kasbim unga bogʻliq edi.
Menga eng zoʻr hordiq edi.
Qolmadi menga qoldiq endi.
Internetim ishlamay qoldi.

Bravzerda Google Dinazavr bor.
Hatto unda ham dar-du alam bor.
Yonimda faqat qogʻoz qalam bor.
Internetim ishlamay qoldi.

Loyihalarim bulutli tizimda edi.
Tun-u kun doim xizmatda edi.
Qalbim shodlik hislatda edi.
Internetim ishlamay qoldi.

KabelNetga kecha toʻlov qildim
Mobil paketlar harid qildim.
Eh sababin nechun bilmadim.
Internetim ishlamay qoldi.

Qizil chiroqda porlaydi router.
Ahvolim tang, hayolim dovdir.
Davo topolmas hattoki doktor.
Internetim ishlamay qoldi.

Ijtimoiy tarmoqlarim yoʻq.
Reels, shorts ermaklarim yoʻq.
Hazil qilmoqqa istaklarim yoʻq.
Internetim ishlamay qoldi.

Koʻngilga oʻyinlar sigʻmay qoldi.
Chunki ular ham ishlamay qoldi.
Stresslarim toʻxtamay qoldi.
Internetim ishlamay qoldi.

Online taʼlim yoʻli buzildi.
Koʻzimga marjon yoshlar tizildi.
Bugun yuragim yomon ezildi.
Internetim ishlamay qoldi.

Sabr qilayin bu ham bir sinov.
Ezgulik sari sukutli undov.
Qalbimni qilmay algʻov dalgʻov
Voooy, Internetim ishladi darrov