Qishloqda bor edi Islom ismli yigit.
Odob birla mehnatda misli zo'r burgut.
Sokin o'tar kunlari sirdan holi.
So'zga kirmas oddiy edi ahvoli. 

"Ya-rob" deya tongda sahar uyg'onar.
Mehnat deya har-kun dalaga borar.
Oila birla kechar edi tunlari.
Shakllanar hayotni endi sirlari.

Tinchlanmagan ammo uning yuragi. 
Tanlagan yo'l uning uchun shubhali.
Bir kun uni savollar o'rab oldi.
"To'g'rimi hayotim?" deya,
Chuqur o'ylanib qoldi. 

Bir kun ikki inson yo'lida bo'ldi paydo.
Biri go'zal gul edi, nargisi nurli go'yo.
Hayotdagi tanloving yetaklar baxtga seni.
Oldin oxirin o'yla! Qani ukaginam olg'a!

Tinglar endi gul so'zin, 
Unutmasdan nur so'zin.
Hayotdan olgin bahra, 
Doim intilgin olg'a!
Bo'lgin doim ilgari, 
Vaqt kelmaydi ko'rgani.

Ikkilangan suxbatda tushdi chuqur hayolga.
Sabr yoki tezlik boshlamasmi zavolga.
Tezlik ortida quvib tushdim-ku shu ahvolga.
Qani o'ylab olay, tirikman-ku har holda.

Birinchi yo'l sabr birla dono qarorlar edi.
Bu yo'l ancha uzoqroq ammo barqaror edi.
Ikkinchi yo'l judayam jozibali va tezkor.
Lekin uni ortida ko'rinmas ko'p xatar bor.

Ikkinchi yo'lni tanlab, bo'lgan edi ilgari.
Tezda shuxratga kelgan ammo tinchi yo'q edi.
G'amga to'lgan hayoti qalbin ezib tashladi.
Shunda ohista o'ylab nur so'zini esladi.

Nur so'zlagan yo'l birla, boshladi hayotini.
Baxt va osoyishtalik qamrab oldi jonini.
Shu yo'l ichra kezardi, sarf etdi borini.
Ozod etdi qalbini, zikr etib robbini.