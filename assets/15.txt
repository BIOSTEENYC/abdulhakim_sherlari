Qarang mana paydo bo'ldim,
Chiqib yana ovozim.
Chunki bugun bayramdir,
Hursand bo'lsin Ustozim.

Bugun yana sizlarga, 
Sara so'zlar so'zlayman.
Kulib turgan ko'zingizdan,
Kulgularni izlayman.

Sizga bo'lib o'quvchi, 
Men abadiy qolmadim.
Qidirib har joylardan
Sizdayini topmadim.

Sizlarni unutsakda,
Siz bizni unutmaysiz.
Hamma bizga tosh otsa,
Siz bizlarga otmaysiz.

Eslab maktab davrini,
Bildim ustoz qadrini.
Yaxshidirlar har biri
Bordir najotning siri.

Aslida, bu sanalar,
O'ta muhim kundirlar.
Ilk, ustozlik yaralgan.
Ustoz tug'ilgan kundir.

Kimdir qilsa nasihat,
Aytsa, Boqiy haqiqat.
Yoki bo'lsalar ibrat
Men ustoz deb atayman.

Qutlab bugun sizlarni
She'r qildimda so'zlarni,
Bayramingiz muborak.
Kuting, yangi she'rlarni
